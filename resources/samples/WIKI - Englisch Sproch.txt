Die englisch Sproch odder Englisch (uff Englisch: English) is en westgërmaanisch Sproch aus de indoëuropäisch Sprochfamilje, wo sich im Frihmittelelter in England entwickeld hod un, seid dann, en globaal Lingua Franca gewaar is. De Sproch eer Naame kommd fun de Angle, ennes fun de gërmaanische Fellker, wo noh Britannje ingewannerd sin, noghde, dass die remische Besetzer fortgang sin. English is die Sproch, wo demeerst uff de Welt gesproch werd, for allem wechem globaale Influss fum frihrische Britische Weltreich (wo heitsedaagh als Commonwealth of Nations weidergehd) un de Fereenichde Saate. Noh Mandarin-Chinesisch un Spanisch is Englisch die drittheifichst Muttersproch. Es is aach die aam weidste febreid Zwettsproch fun de Welt, mit meh Zwettsprochler wie Muttersprochler.

Englisch hod fiel Ehnlichkeede zu Hunsrickisch; speziell wenn-s sich um Tërminologie un Wortschatz hanneld.
