Costa Rica is en Land in Zentraalamerika. Es grenzd im Norde aan Nicaragua, im Nordoste aans Karibische Meer, im Siedoste aan Panamaa un im Siedweste aan de Pazifische Ozëaan, sowie im Sied fun Kokoinsel aan Ëquatoer. Es hod en Populazon fun ungefäer finnef Millione uff ener Landflech fun neechst 51.180 km². Etwas wie 352 tausend Mensche leve in de Haupstatt un grest Statt San José, mit ungefäer zweu Millione Mensche in de umleiende Mëtropolrëghion.

De suveraane Staat is en Prësidenziaal Rëpublik. Es hod en johrelang un staavel Konstituzionaaldëmokratie un en hoghqualifikeerd Aarvetskraft. Das Land gebbd ungefäer 6,9% fun seinem Orsament (2016) fer Bildung aus, wärend de weltweide Dorrichschnitt 4,4% is. Sein Ëkonomie, wo schun staarik fun Landwertschaft abhengich waar, hod sich diversifikeerd un umfassd heit sëktore wie Finanze, Kerrverschaftdinstleistunge fer auslennische Gesellschafte, Mëdikamente un Ëkoturismus.
