Als Althochdeitsch nennd-ma die elst schriftlich Sprochpëriod fun Deitsch, wo ungefäer zwischich 750 un 1050 gesproch waar is. Es rëprësenteerd keen iwerrëghionaal Forrem fun Deitsch, sonder umfassd die zaalreiche Westgërmaanische Sproche, wo en Rei fun Konsonanteennrunge dorrichgemach hon, wo als zwett Lauftferschuppung genennd werd.

Wie die Përiod aangefang hod, hon die Dialektgebied die Territorje fun zum greeste Deel unabhengiche Stammeskeenichreiche rëflektierd, awer bis 788 hade die Erowrunge fun Kaarl dem Grose alle Dialektgebiede fun Althoghdeitsch zu enem eenzichst Staatswese fereend. In där Period hod sich aach en staavel Sprochgrenz entwickeld zwischich Deitsch un Galloromaanisch, speder Franzeesisch.
