Bahrein (aach Bahrain) is en Inselland in Asje. Es leid im Persische Gollef un bestehd aus enem kleene Arkipel aus 50 naturaale Insle un weidre 33 kinstliche Insle, wo de Mittelpunkt defun die Insel Bahrein is, wo ungefäer 83% fun de Landmass fum Land ausmachd. Bahrein leid zwischich Kataar un de Nordkist fun Saudi-Arabje, wo-s demit dorrich de Keenich-Fahd-Causeway ferbunn is. Noh Date fun de Fereende Nazione, is die Populazion fun Bahrein 1.501.635 Mensche (aam 14. Maai 2023). Bahrein erstreckd sich iwich ungefäer 760 km² un is, noh de Maldive un Singapuer, die drittkleenst Nazion fun Asje. Die Hauptstatt un grest Statt is Manama.
