De Abakaschi (aach die Annas) is en Planzeaart aus de Familje fun de Bromeliaceae. Er kommd uerspringlich aus Amerika un werd heit weltweid in de tropische Gebiede als Oobstplanz kultiveerd. Die Planz bild fleischiche Fruchtstenn, wo frisch ferzeerd odder zu Ingemachne un Saft ferschaffd werre kenne.

Das Wort Abakaschi kommd fum Brësiliaanisch abacaxi. De Uersprung fun abacaxi is unsicher. Es is oft gesaad, dass das Wort fun de Naame ibakatí ("Frucht, wo en strammer Geruch hod") in de Tupi Sproch abstammd, awer das is kontrovers. Das Wort Annas kommd fum Brësiliaanisch ananás, wo fum Wort nana in de Guarani-Sproch abstammd. Das lateinisch Aart-Epiteton comosus, "langhorich", spield uff die Blaatkron aam owerste Enn fun de Fruchtstand aan.
