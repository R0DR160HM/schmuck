Die Fereenichde Araavische Ëmiraate (aach FAE), oft eenfach "die Ëmiraate" genennd, sin en Land in Asje, im Mitteloste, aam estliche Enn fun de Araavische Hallebinsel. Es is en fëdëraal hallebkonstituzionaal Monarkie, wo aus sieve Ëmiraate bestehd, mit Abu Dhabi als Hauptstatt. Sie grenze im Oste un Nordoste aan de Omaan un im Siedweste aan Saudi-Arabje. Sie grenze aach im Persische Gollef aan Kataar un de Iraan sowie im Gollef fun Omaan aan de Omaan. In 2024 hade die Ëmiraate en Populazion fun iwer 10 Millione Inwohner. Dubai is die greest Statt un en internazionaal Zentrum. De Islam is die offiziaal Rëlighion un Araavisch die offiziaal Sproch, wärend Englisch die aam meerste gesprochne Sproch un die Gescheftssproch is.
