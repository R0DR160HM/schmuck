Antropologie (im XVI Joherhunnerd als anthropologia gebild aus altgriechisch ἄνθρωπος ánthrōpos, deitsch "Mensch", un -logie: Leer fum Mensch) is die Wisseschaft fum Mensch. Sie werd im hunsrickische Sprochraum un in fiele ëuropäische Lenner for allem als Natuerwisseschaft ferstann. Die natuerwisseschaftlich odder fisisch Antropologie konsidereerd de Mensch im Aanschluss aan die Ëvoluzionstëorie fun Charles Darwin als biologischer Organismus.

Do die naturalisdisch Betrachtung fun de Mensche, wo sich zum Beispiel mit de Konstituzion (forher aach mit de Rasseleer un Humangenetik) un de Abstammung fum Mensche befassd, kontrasteerd mit annre Mëtode, zum Beispiel de filosofische Antropologie. Hier werd de Mensch net nore als Objekt, sonder aach als Subjekt wisseschaftlich unnersuchd.

De "vitruviaanisch Mensch" fun Leonardo da Vinci als Sinnbild
