Australje is en Land uffem Siedhemisfäer fun de Äerd. Es bestehd aus dem ganze Festland fum australjaanischee Kontinent, de Insel Tasmanje un zaalreiche Insle. Es is das grest Land fun Ozëaanje un das sechstgrest Land in de Welt. Australje is de elste, flachste un drockenste bewohnde Kontinent un hod die aam weenichste fruchtbaare Beddem. Es is en mëgadivers Land, un sein Gres gebbd em gros Variëteet fun Landschafte un Klimazone, so wie Wieste un tropische Rehnwelder.
