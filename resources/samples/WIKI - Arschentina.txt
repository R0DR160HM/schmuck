Argentinje (aach Arschentina odder Arschentin) is en Land in Siedamerika. Die offiziaal Sproch fun Argentinje is Spanisch. Argentinje umfassd en Flech fun 2.780.400 km² un is demit noh Brasilje das zwettgrest Land fun Siedamerika, das fiertgrest Land fun Amerika un das achtgrest Land fun de Welt. Es macht de greste Deel fum Siedkeghel un grenzd aan Chile im Weste, aan Bolivje un Paraguai im Norde, aan Brasilje im Nordoste, aan Uruguai un de Siedatlantik im Oste un aan die Drakestros aam Siede. Argentinje is en Bundesstaat, wo in 23 Provinze un en autonom Statt unnerdeeld is, wo die Hauptstatt un grest Statt fum Land is, Buenos Aires. Die Provinze un die Haupstatt hon eer eichne Konstituzione awer ëxistiere un enem fëdëraale Sistem.
