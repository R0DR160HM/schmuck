Baamschnees (portugiesisch Dois Irmãos) is en brësiliaanisch Munizipp im Staat Rio Grande do Sul, wo fer eer Weihnachtsferbutzung in de Rëghion bekannt is.
De Statt sein Geschicht

Die eerste Immigrante, wo in de Baamschnees aankomm sin, sin fun Deitschland mim Schiff Cecília komm, 4 Johre noh Brasilje seiner Unabhengichkeed. Sie sin aam 29. September 1826 in Rio de Janeiro aam dem Erzengel Sankt Michel seinem Daagh aankomm. Also hon-se en eer Schutzpatron gemach. In 1832 hon die katolische Kolonisde die Kapelle zu Ehre fun Sankt Michel ingeweid.
De Statt eer Naame

De Naame Baamschnees gedenkd aan die Familje Baum, wo zu de eerste Kolonisde in de Rëghion geheerd hod. Uff de anner Seit, stammd de Naame Dois Irmãos fun zwaai Zwillingshiwel, wo-ma sihd, wemm-ma zu de Statt kommd. 

Baamschnees uff de Landkaart fun Rio Grande do Sul.
