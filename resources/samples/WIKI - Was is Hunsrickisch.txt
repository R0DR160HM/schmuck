Hunsrickisch (aach Hunsrick, Hunsrik, Hunsrückisch, Hunsbucklisch, Plattdeitsch, Deitsch, Deutsch un Katarinensisch) is en Minnerheetesproch in Brasilje gesproch. De deitsch-brësiliaaner Linguist Cleo Altenhofen nennd in 1996 do das brësiliaanisch Deitsch als "Riograndenser-Hunsrickisch". Die Nomenklatuer werd noch fun annre Wisseschaftler kritiseerd, wal Hunsrikisch aach in de Staate Sankt Katrin, Paranaa, Spiritsant un sowie in unnerschittliche Pletze in Sietamerika wie Argentinje un Paraguai gesproch werd. Dodebei is die Sproch in Deitschland aach als Rheinfrenkisch odder Moselfrenkisch bekannt. 
